{
	"pamiatky": [
		{
			"tag": 1,
			"lat": 48.138368,
			"lon":  17.117270,
			"nazov": "Bratislavská tepláreň",
			"autor": "Dušan Jurkovič",
			"rokVzniku": "1941",
			"poloha": "Bratislava, Čulenova ulica",
			"Nadpis1": "História",
			"Nadpis2": "Súčastný stav",
			"paragrafs": [
				"Budova Teplárne,alebo Turbínovej haly je z roku 1941, patrí do záverečného obdobia tvorby architekta Dušana Jurkoviča. Budova je spomenutá v monografii Dany Bořutovej z roku 1993 okrajovo, bez popisu v zozname prác, rok 1940. Bratislavská tepláreň sa nachádza v zóne Chalúpkova, ktorá sa dnes stala z okrajovej zóny centra priamo jeho súčasťou.",
				"Jadrom teplárne je súbor budov výrobného bloku a komín vysoký 120 metrov Výsledný komplex je dnes zvláštnym konglomerátom hmôt a priestorov, ktoré boli obkolesené rôznymi vedeniami, rúrami po fasádach. Pôvodná architektúra, návrh Dušana Jurkoviča je dnes vlastne takmer nečitateľný analýzu a popis vývoja areálu obsahuje článok v časopise Projekt z roku 2004. Bratislavská Tepláreň bola opísaná ako ojedinelé dielo architekta Jurkoviča, ktoré obsahuje:",
				"V súčastnosti je zóna Chalúpkova cieľom realitných developerských skupín HB Reavis a Penta. HB Reavis práve dokončil časť projektu Twin City a Penta práve začala stavať SkyPark.&nbsp; Všetky tri bytové veže, rovnako ako nižšia z plánovanej dvojice administratívnych budov, už majú platné stavebné povolenie. Súčasťou projektu je aj 2 100 štvorcových metrov obchodných priestorov na prízemí veží, obchodné pavilóny a viac ako 1 100 parkovacích miest v podzemných garážach. V prvej fáze vznikne aj park s rozlohou 20-tisíc štvorcových metrov a zrekonštruuje sa plášť pamiatkovo chránenej Jurkovičovej teplárne. Jej využitie ešte nie je definitívne určené, mala by však mať čiastočne verejnú funkciu."
			],
			"source": "http://www.archinet.sk/magazine/Clanok.asp?ClanokID=15&VydanieKOD=95&Magazine=forum",
			"imgs": [
				{
					"src": "../../Images/jurTeplaren.jpg",
					"alt": "Jurkovičová tepláreň"
				},
				{
					"src": "../../Images/skyPark.jpg",
					"alt": "Sky Park vizualizácia"
				}
			]
		},
		{
			"tag": 2,
			"lat": 48.143824,
			"lon": 17.125515,
			"nazov": "Starý most Františka Jozefa I.",
			"autor": "",
			"rokVzniku": "1889",
			"poloha": "Bratislava, Staré mesto",
			"Nadpis1": "História",
			"Nadpis2": "Prestavba",
			"paragrafs": [
				"Starý most (pôvodne: Most Františka Jozefa) je most cez Dunaj v Bratislave. Postupne niesol ďalšie mená: Franz-Josef-Brücke, Ferencz József-híd, po prvej svetovej vojne Štefánikov most, po druhej svetovej vojne Most Červenej armády. V čase jeho uzatvorenia bol najstarší pevný most cez Dunaj na území Bratislavy. V januári 2016 prebehla kolaudácia nového mosta.",
				"Pozostáva zo železnej konštrukcie vyrobenej vo Vítkovických železiarňach, umiestnenej na kamenných pilieroch. Je dlhý 460 m. Je na ňom drevený chodník a jednokoľajová železničná trať (ktorá nepokračuje na žiadnom konci mosta). Do roku 2010 tu bola aj dvojpruhová cestná komunikácia. Tá bola najprv vo večerných hodinách 31. decembra 2008 uzavretá pre všetky druhy dopravy okrem MHD a od 14. mája 2010 aj pre MHD. Následne bola pre havarijný stav mosta demontovaná. Od konca novembra 2013 prebiehala jeho demontáž, pričom z tohto dôvodu bol od 2. decembra 2013 uzavretý pre všetku dopravu. Po jeho demontáži bol na jeho mieste vybudovaný nový most, ktorý využíva niektoré z pilierov Starého mosta, ktoré sú však nadstavené. Nový most slúži električkovej, cyklistickej a pešej doprave.",
				"2. decembra 2013 o 8:15 sa most pre verejnosť definitívne uzavrel a započala sa demontáž mostu a dvoch pôvodných pilierov, ako aj výstavba nového pileru. Pôvodný termín ukončenia demontáže, naplánový na jar 2014, nebol splnený, nakoľko sa našli na dne Dunaja objekty, ktoré boli predbežne vyhodnotené ako munícia. V záujme bezpečnosti si preto hlavné mesto objednalo podrobnejší sonarový prieskum dna rieky v oblasti pilierov Starého mosta. Ten však odhalil, že kovové objekty nie sú nevybuchnutými mínami a tak sa na demontáži mohlo pokračovať. Pôvodný plán sa však neúnosne natiahol a s búraním dvoch pilierov sa začalo až v septembri 2014. Táto skutočnosť čelila obrovskej kritike verejnosti, podľa ktorej došlo k výraznému časovému sklzu, ktorý mohol ohroziť plánované dokončenie stavby mostu a spojazdnenia trate do Petržalky v stanovenom termíne. Koncom januára 2015 stavba meškala už 10 týždňov a tak mestu hrozí, že 70 miliónové náklady bude musieť hradiť samo. 85% rozpočtu pochádza z Kohézneho fondu Európskej únie.<br> S vysúvaním novej konštrukcie mostu sa začalo v marci 2015 z petržalskej strany a súbežne dostáva aj šedo-zelený náter. Predbežný plán dokončenia mostu je plánovaný na október 2015. Nový most bude slúžiť električkovej doprave a v prípade potreby ho tiež budú môcť využiť záchranné zložky. Električková trať bude na súčasnú sieť napojená na Šafárikovom námestí (zároveň bude zdvojkoľajnená existujúca trať na Štúrovej), na petržalskej strane bude vedená v prvej etape po Jantárovú cestu, neskôr sa plánuje predĺženie do Janíkovho dvora na juhu Petržalky. Električková trať bude vybudovaná ako tram-train s dvomi rozchodmi a v budúcnosti by mala umožniť podľa potreby aj prevádzku duálnych vozidiel, ktoré by mohli prechádzať z električkovej siete na železničnú a naopak.<br>Oficiálne práce na moste skončili už 15. decembra 2015, ale na moste sa pracovalo ešte aj potom. Práce na viac než stovke objektov mali byť podľa mesta ukončné 21. januára 2016. K predošlému dňu sa začala kolaudácia mosta. Predchádzajúci víkend sa na moste uskutočnila dynamická skúška.[2] V polovici februára prešla v rámci kolaudácie mostom prvá električka. [3]Most bol otvorený pre verejnosť 19. mája 2016. Sprístupnený je však len pre pešiu a cyklistickú dopravu. Električky začali premávať po Starom moste 8. júla 2016."
			],
			"source": "https://sk.wikipedia.org/wiki/Star%C3%BD_most_(Bratislava)",
			"imgs": [
				{
					"src": "../../Images/staryMost.jpg",
					"alt": "Starý most"
				},
				{
					"src": "../../Images/novyStaryMost.jpg",
					"alt": "Starý most po rekonštrukcií"
				}
			]
		},
		{
			"tag": 3,
			"nazov": "Rožňavská mestská veža",
			"rokVzniku": "1654",
			"poloha": "Rožňava, Baníkov nám.",
			"Nadpis1": "História",
			"Nadpis2": "Súčastný stav",
			"paragrafs": [
				"Renesančná mestská veža uprostred námestia bola súčasťou pôvodnej gotickej radnice. Stavbu veže ako dôležitého prvku ochrany proti tureckému nebezpečenstvu začali v roku 1643 za richtára Martina Weiszera. Jej dokončenie sa v dôsledku rôznych nepredvídaných okolností oddialilo až do roku 1654, kedy rožňavský richtár Matej Bakoš pozval do mesta spišského staviteľa Juraja Gerscheuera, ktorý si za svojho pomocníka zvolil miestneho majstra Daniela Mosszena. Stavba bola ešte toho roku dokončená",
				"Na južnej strane veže umiestnili vzácnu renesančnú pamätnú tabuľu s menami dvoch richtárov, datovaním stavby a erbom mesta a do jej strechy uložili pamätnú listinu, v ktorej Ján Althuem Missnico podrobne opísal všetky udalosti uplynulých 11 rokov. Nad tabuľou sa nachádza turecká kamenná delová guľa. Na ôsmom podlaží 38m vysokej veže bola miestnosť pre stráž, ktorá z pavlače kontrolovala mesto a okolie. V roku 1766 vyhorela a počas opravy dostala dnešnú barokovú šindľovú strechu.",
				"Pamiatkou na obliehanie Rožňavy Turkami je turecká delová guľa zamurovaná do južnej fasády veže. V l9. storočí tu pribudli slnečné hodiny, ktoré boli obnovené počas komplexnej pamiatkovej obnovy veže začiatkom 90. rokov 20. storočia za primátora Istvána Mátyusa.",
				"V súčastnosti veža má za sebou prvú fázu rekonštrukcie. Rozsah prác zahŕňal opravu strechy – výmenu poškodených drevených konštrukcií krovu a ošetrenie prvkov impregnačným náterom proti hubám, škodcom a plesniam, ako aj opravu bleskozvodu, výmenu latovania a výmenu šindľovej krytiny za drevenú šindľovú. Vymenené boli aj klampiarske oplechovania na streche, opravený a ošetrený bol kovový kríž s baníckymi kladivami a makovicou ukončujúcou vežu. Mesto už pripravuje projektovú dokumentáciu aj na druhú etapu rekonštrukcie, v rámci ktorej má byť obnovená drevená konštrukcia ochodze podľa zachovaných historických fotografií a výsledkov pamiatkového výskumu z roku 1988. Na ňu však zatiaľ samospráva nemá vyčlenené financie, prostriedky sa pokúsia získať z dotácií."				
			],
			"source": "http://www.pamiatkynaslovensku.sk/roznava-mestska-veza",
			"imgs": [
				{
					"src": "../../Images/roznavaMestskaVeza.jpg",
					"alt": "Rožňavská mestská veža"
				},
				{
					"src": "../../Images/roznavaVezaVnoci.jpg",
					"alt": "Rožňavská veža v noci"
				}
			]
		},
		{
			"tag": 4,
			"nazov": "Gymnázium P.J.Šafárika",
			"rokVzniku": "1906",
			"poloha": "Rožňava, Hronca akademika ul.",
			"Nadpis1": "História",
			"Nadpis2": "Súčastný stav",
			"paragrafs": [
				"Gymnázium Pavla Jozefa Šafárika je stredná škola v Rožňave, zameraná na všeobecné vzdelanie v štvorročnom a osemročnom štúdiu. Nachádza sa na ulici Akademika Hronca 1.",
				"Prvé gymnázium v Rožňave založili jezuiti v roku 1688. Otvorili 1. – 3. triedu latinskej školy a nazvali ju Gymnasium Archiepiscopale (Arcibiskupské gymnázium). V 1705 – 1714 bola jezuitská škola zatvorená. Od r. 1790 sa stala základom kráľovského vyššieho gymnázia Regium gymnasium maius Rosnaviense. Kvôli zrušeniu jezuitskej rehole v roku 1713 bolo gymnázium prevzaté františkáni, po nich premonštrátmi. Po rozpustení premonštrátskej rehole, na škole vyučovali svetskí kňazi. Niektorí z profesorov gymnázia boli členmi vedeckých a umeleckých spoločností v Budapešti a mnohí z nich boli aj významnými osobnosťami kultúry.",
				"V rokoch 1904 – 1906 bola postavená nová budova Rímskokatolíckeho gymnázia (dnešného sídla Gymnázia P. J. Šafárika) podľa návrhov architekta M. Ungára. V roku 1920 sa Rímskokatolícke gymnázium premenovalo na Štátne reálne gymnázium. Dňa 2. júna 1945 bola budova zoštátnená a po oslobodení Slovenska bolo na škole štvorročné gymnázium, ktoré sa v roku 1953 pretransformovalo na Jedenásťročnú strednú školu. V roku 1961 sa škola premenovala na Strednú všeobecnovzdelávaciu školu a boli pridané aj triedy s vyučovacím jazykom maďarským. Od školského roku 1968/69 škola fungovala ako štvorročné gymnázium a v školskom roku 1997/1998 na škole pribudlo osemročné gymnázium.",
				"V súčasnosti je na škole 16 tried, z toho 7 tried osemročného gymnázia, 5 tried štvorročného gymnázia s vyučovacím jazykom slovenským a 4 triedy štvorročného gymnázia s vyučovacím jazykom maďarským. Školu navštevuje viac ako 400 žiakov."								
			],
			"source": "https://sk.wikipedia.org/wiki/Gymn%C3%A1zium_Pavla_Jozefa_%C5%A0af%C3%A1rika_-_Pavol_Jozef_%C5%A0af%C3%A1rik_Gimn%C3%A1zium",
			"imgs": [
				{
					"src": "../../Images/gymPjNew.jpg",
					"alt": "Gymnázium P.J Šafárika v Rožňave"
				},
				{
					"src": "../../Images/gymPjOld.jpg",
					"alt": "Gymnázium P.J Šafárika v Rožňave stará fotka"
				}
			]
		},
		{
			"tag": 5,
			"nazov": "Schoellerov mlyn",
			"lat":48.217658,
			"lon":18.603478,
			"rokVzniku": "1882",
			"poloha": "Levice, Mlynská ulica",
			"Nadpis1": "História",
			"Nadpis2": "Súčastný stav",
			"paragrafs": [
				"Mlyn postavili v rokoch 1879 až 1882 na mieste starého kamenného mlyna z čias Esterházyovcov. Nový mlyn v roku 1889 vyhorel, avšak znovu ho vybudovali a stal sa najväčšímpriemyselným objektom v okolí. .",
				"V roku 1900 pôvodne vodný mlyn prestavali na parný pohon. Ako kurivo slúžila nafta, neskôr pri vyšších energetických nárokoch sem potiahli doplnkové vedenie z mestskej elektrárne a napokon mlyn v roku 1928 napojili na rozvodnú sieť Stredoslovenských elektrární.",	
				"Prestavbu mlyna realizovala firma Bárdos és Brachfeld v rokoch 1926 až 1927. V rámci nej postavili štvorposchodové silo na dlhšie uskladovanie obilia pri zachovaní jeho kvality. Mlyn zamestnával približne 80 ľudí a spracúval 2 300 vagónov obilia ročne. Bol vybavený najmodernejšou technikou, mal laboratórium európskeho významu, vlastnú elektráreň a skúšobnú pec. Produkty levického mlyna boli známe po celom Slovensku a získavali významné ocenenia. ",
				"Mlyn podstupuje v súčasnosti rekonštrukciu. Hlavná budova je opravená a slúži pre podnikateľské účely. Mlyn tvorí jednu z dominánt mesta a svojou mohutnosťou a úchvatnosťou stavby pripomína každému okoloidúcemu význam svojej existencie vminulosti."
			],
			"source": "http://www.levice.sk/download_file_f.php?id=069979",
			"imgs": [
				{
					"src": "../../Images/stary_mlyn.png",
					"alt": "Historická fotka Schoellerovho mlynu"
				},
				{
					"src": "../../Images/novy_mlyn.png",
					"alt": "Súčasná fotka Shchoellerovho mlynu"
				}
			]
		},
		{
			"tag": 6,
			"nazov": "Dedičná Bieber štôlňa",
			"lat": 48.441260,,
			"lon": 18.902253,
			"rokVzniku": "1400",
			"poloha": "Štiavnické Bane, Urbánka F. ul. ",
			"Nadpis1": "História",
			"Nadpis2": "Súčastný stav",
			"paragrafs": [
				"Niekoľko sto metrov na odbočke do Štefultova z cesty Banská Štiavnica – Levice v Štiavnických Baniach sa nachádza v obyčajnej záhrade zaujímavý objekt - vyústenie Bieberovej dedičnej štôlne. Na vyústení sa zachoval pôvodný kamenný portál v nadmorskej výške 575 metrov. Štôlňa na odvodnenie baní na Vindšachte (časť Štiavnických Baní) sa začala raziť ešte pred rokom 1400 (nevie sa kedy), lebo vo vzdialenosti 1600 metrov od ústia má do kameňa vykresaný rok 1400. V roku 1764 mala dĺžku 2480 metrov a svoju funkciu, teda odvodňovanie, plnila do roku 1765.",
				"Podľa archívnych materiálov práve v tejto štôlni bolo realizovaných niekoľko technických zlepšení, medzi nimi aj takých, ktoré nesú pečať svetového prvenstva. V roku 1604 tu po prvý raz použili piestové čerpadlá, roku 1619 čerpadlá poháňané konskou silou a roku 1625 tu začal pracovať čerpací stroj s kývavým pákovým prevodom, ktorého pohonné koleso bolo zabudované pri ústí štôlne.",
				"Využívanie stále novej techniky na čerpanie banských vôd dokumentuje neustále problémy, s ktorými toto banské dielo zápasilo. Samozrejme, že tieto obdobia sa striedali s vysokou prosperitou, keď baníci narazili na bohaté striebronosné žily.",
				"Z hľadiska histórie technického pokroku je však bezosporu najvýznamnejší dátum 8. február 1625, keď tu bol prvý raz pri razení použitý pušný prach, teda po prvý raz sa nepoužil na zabíjanie ľudí, ale na pomoc pri ich ťažkej práci. Je to najvýznamnejší zápis do histórie svetového baníctva.",
				"V 18. storočí nazývali vzniknuté ťažiarstvo Bieber aj matkou všetkých baní, lebo sa tu vraj vyťažilo najviac striebra a zlata zo všetkých baní na svete. Len pre zaujímavosť, v roku 1740 dosiahla ťažba v banskoštiavnickom revíri 600 kg zlata a 23 000 kg striebra a v 2. polovici 18. storočia bola produkcia striebra na Slovensku štyrikrát vyššia ako v Sasku, šesťkrát vyššia ako v Sedmohradsku a dokonca deväťkrát vyššia ako v Čechách. Striebro a zlato slúžilo v tom čase k prospechu celej Rakúsko – Uhorskej monarchie a tak nám na Slovensku zostala len skromná dedičná štôlňa."
			],
			"source": "http://nasziar.sme.sk/c/2792621/dedicna-stolna-bieber-v-stiavnickych-baniach-skromny-pozostatok-matky-vsetkych-bani.html#ixzz4SRUl5ZfG",
			"imgs": [
				{
					"src": "../../Images/stolne_BB.jpg",
					"alt": "Mapa baní v okolí Bánskej Štiavnice"
				},
				{
					"src": "../../Images/stolna_sucasnost.jpg",
					"alt": "Súčasný stav"
				}
			]
		},
        {
            "tag": 7,
            "lat": 47.9205454,
			"lon": 18.0016874,
            "nazov": "Lodný mlyn Kolárov",
            "rokVzniku": "1982",
            "poloha": "Nitriansky kraj, okres Komárno, Kolárov",
            "Nadpis1": "História",
            "Nadpis2": "Súčastný stav",
            "paragrafs": [
                "Lodný mlyn v Kolárove na juhozápadnom Slovensku je posledným exemplárom plávajúceho mlyna a jediným lodným mlynom na Slovensku. V mlyne sídli Múzeum vodného mlynárstva.Vodný mlyn je umiestnený na mŕtvom ramene Dunaja. Postavený je na dvoch rovnobežných člnoch a ukotvený o breh rieky. Loďky sú väčšie, ako boli na pôvodných plávajúcich mlynoch. Je to rekonštruovaná podoba vyrobená v Slovenských lodeniciach v Komárne v roku 1982 podľa vzoru bývalého lodného mlyna v Radvani nad Dunajom.",
                "Mlyn je dnes teoreticky funkčný, v skutočnosti však nefunguje, čoho dôvodom je stojatá voda ramena. V objekte sa nachádza niekoľko komponentov z pôvodného mlyna a využitý je ako malá historická expozícia. Zaujímavosťou je napríklad benzínový agregát z prelomu 19. a 20. storočia, pripomínajúci malú lokomotívu, ktorý údajne patrí medzi prvé mechanizmy na svete, vďaka ktorým vyrábali stroje rybárske siete.Mlyn má pevnú konštrukciu, aby vydržal nápor jarných ľadov i storočnú vodu. Vedie k nemu 86 m dlhý most, ktorý sa považuje za najdlhší most s drevenou konštrukciou v Európe. Mlyn sa nachádza na obľúbenej vodáckej trase Malým Dunajom. Rameno Malého Dunaja je tu však zahatané z oboch strán, takže k mlynu sa po vode nedá dostať.",
                "Pri vstupe do areálu je k zhliadnutiu malé technické múzeum. Skvostom medzi exponátmi je stroj na pohon transmisie, s prevodom na pletacie stroje na výrobu sietí. Stroj sa podarilo takmer po 50-tich rokoch opäť sfunkčniť, čo sa aj využíva pri niektorých slávnostných príležitostiach. Mlyn je súčasťou areálu s viacerými technickými pamiatkami a možnosťou oddychu a občerstvenia v tradičnej Krčme u Mlyna, ktorá okrem iného upúta aj ojedinelou ponukou bylinkových likérov.Počas celej letnej sezóny sa v areáli koná množstvo rôznych kultúrnych i gastronomických podujatí, tiež sa tu organizujú ekotábory pre školy."
            ],
            "source": "http://slovakia.travel/lodny-mlyn-kolarovo",
            "imgs": [{
                "src": "../../Images/mlynK1.jpg",
                "alt": "Vodný mlyn Kolárovo 1"
            }, {
                "src": "../../Images/mlynK2.jpg",
                "alt": "Vodný mlyn Kolárovo 2"
            }]
        }, 
        {
            "tag": 8,
            "lat": 48.028519,
			"lon": 17.7029306,
            "nazov": "Vodný mlyn Dunajský Klátov",
            "rokVzniku": "1889",
            "poloha": "Trnavský kraj, okres Dunajská Streda, Dunajský Klátov",
            "Nadpis1": "História",
            "Nadpis2": "Súčastný stav",
            "paragrafs": [
                "Kultúrna technická pamiatka, vodný mlyn v Dunajskom Klátove sa nachádza na brehu Klátovského ramena Malého Dunaja v katastri obce Dunajský Klátov, okres Dunajská Streda. Je typickým príkladom spodkového mlyna.  Vodný mlyn Dunajský KlátovTerajšiu stavebnú úpravu získal pri prestavbe v roku 1920. Posledným majiteľom bol Michal Cséfalvay. Naposledy sa v mlyne pracovalo v štyridsiatich rokoch 20. storočia.",
                "Postavením nového mostu v päťdesiatych rokoch bola voda odvedená od vodného kolesa, a niet divu, že bolo úplne zruinované. V druhej polovici osemdesiatych rokov 20. storočia bol mlyn odkúpený štátom a objekt a celé okolie bolo vyhlásené za štátom chránené územie. Začala sa stavebno-technická rekonštrukcia objektu. Pre verejnosť bol mlyn sprístupnený 21.augusta 1987.",
                "V roku 2016 sa realizovala komplexná obnova budovy mlyna, zrekonštruovaný bol interiér aj exteriér a budova dostala novú strechu. Obnovilo sa mlynské koleso, jeho oporná časť a k nemu patriace ozubené koleso.Taktiež boli spevnené brehy, vybudovala sa nová ohrada, prebehla komplexná úprava okolitého terénu.Na druhom brehu Klátovského ramena bolo vybudované mólo - výhľadňa.Pre verejnosť bol mlyn znovu otvorený 7. mája 2016.",
                "Mlyn je síce schopný prevádzky, ale nemožno ho spúšťať pre nízku hladinu vody.Na rozdiel od iných dunajských mlynov má murovanú mlynicu, len koleso a hnacia časť sú umiestnené v drevenej prístavbe.V horúcom lete na vodnej hladine umocňujú čaro prírodnej rezervácie Klátovské rameno prekrásne kvety lekna bieleho."
            ],
            "source": "http://www.muzeum.sk/?obj=pamiatka&ix=zom_vmdv",
            "imgs": [{
                "src": "../../Images/mlynDK1.jpg",
                "alt": "Vodný mlyn Dunajský Klátov 1"
            }, {
                "src": "../../Images/mlynDK2.jpg",
                "alt": "Vodný mlyn Dunajský Klátov 2"
            }]
        }
    ]
}